=== 9604264_303244_Juhised_pakkujale.pdf ===
ELEKTRILEVI OÜ
JUHISED PAKKUJALE
Prangli diiselelektrijaama kütuse ostmine
Avatud hankemenetlus
Viitenumber 303244
2026
RH 303244 „Prangli diiselelektrijaama kütuse ostmine”
SISUKORD
1. Üldised juhised pakkujale ............................................................................................... 3
2. Pakkumuse maht ............................................................................................................ 5
3. Pakkumuste avamine ..................................................................................................... 5
4. Pakkumuste vastavaks tunnistamine või tagasilükkamine .............................................. 5
5. Pakkumuste hindamine .................................................................................................. 6
6. Lepingu sõlmimine ......................................................................................................... 6
2 (6)
RH 303244 „Prangli diiselelektrijaama kütuse ostmine”
1. Üldised juhised pakkujale
1.1. Üldandmed
1.1.1. Rahandusministeeriumi poolt hallatavas riigihangete registris on välja kuulutatud
avatud hankemenetlus nr 303244 Prangli diiselelektrijaama kütuse ostmiseks koos
tarnega Prangli diiselelektrijaama kütusemahutitesse vastavalt hanke
alusdokumentides sätestatud tingimustele.
1.1.2. Hankija: Elektrilevi OÜ (edaspidi hankija), registrikood 11050857, asukoht Veskiposti
tn 2, 10138 Tallinn.
1.1.3. Hanke eest vastutav isik: Elektrilevi OÜ juhtiv hankejuht Angela Laine, tel. +372 5788
0681; e-post: angela.laine@elektrilevi.ee.
1.1.4. Hankeleping sõlmitakse kestusega kuni 31.03.2027. a.
1.1.5. Hankemenetluse käigus isikule teatavaks saanud informatsioon on konfidentsiaalne ja
isik ei avalda seda kolmandatele isikutele hankija eelneva kirjaliku loata, välja arvatud
seaduses sätestatud juhtudel.
1.1.6. Hankija selgitab, et lähtudes riigihangete seaduse (edaspidi ka RHS) § 27 lõikest 2 ei
ole hankija riigihanget osadeks jaotanud, kuna hankija ostab kütust konkreetsele
objektile ning soovib ära kasutada mastaabiefekti.
1.2. Pakkumusele esitatavad nõuded
1.2.1. Pakkumus peab olema kooskõlas kõikide riigihanke aludokumentides esitatud
tingimuste ja nõuetega.
1.2.2. Pakkumus peab olema koostatud eesti keeles. Dokumentide kohta, mis on seotud
välisriigi äriühinguga ning tõendid, mis on väljastatud ametiasutuste poolt ning mis on
koostatud muus keeles, peab esitama vandetõlgi poolt tõlgitud või tõlke notariaalse
kinnituse, v.a ingliskeelsed dokumendid. Ingliskeelse originaaldokumendiga koos peab
esitama selle tõlke vabas vormis. Hankija nõudmisel tuleb esitada vastava dokumendi
vandetõlgi tõlge või tuleb tõlke õigsus lasta notariaalselt kinnitada. Vastav tõlge tuleb
esitada koos tõlgitud dokumendiga.
1.2.3. Pakkumus tuleb esitada koos kõikide dokumentidega (lisada eraldi manustena) läbi
riigihangete registri.
1.2.4. Ühispakkujad nimetavad hankemenetlusega ning hankelepingu sõlmimise ja
täitmisega seotud toimingute tegemiseks volitatud esindaja. Ühispakkujad esitavad
nende esindajale antud volikirja originaali ning kinnituse ühispakkujate solidaarse
vastutuse kohta (Vorm 1).
Rahandusministeerium juhib tähelepanu asjaolule, et ühispakkumuse esitamine
eeldab ettevõtjate vahelist kokkulepet, mis võib olla konkurentsiseaduse § 4 alusel
keelatud, seda eeskätt siis, kui ettevõtjad oleksid võimelised riigihankelepingut
iseseisvalt täitma. Seega tuleb ühispakkumuse esitamisel alati arvestada
konkurentsiseadusest tulenevate piirangutega. Täpsema teabe saamiseks soovitame
pöörduda Konkurentsiameti poole.
1.2.5. Hankelepingu alusel ostetav diislikütus koos tarnega peab vastama kehtivatele
õigusaktidele, asjakohastele standarditele ning lepingus sätestatud nõuetele.
1.2.6. Alternatiivsete lahenduste esitamine ei ole lubatud. Pakkuja esitatud mistahes
lisatingimus võib kaasa tuua pakkumuse mittevastavaks tunnistamise.
1.2.7. Pakkumus ei või olla mis tahes viisil eksitav.
3 (6)
RH 303244 „Prangli diiselelektrijaama kütuse ostmine”
1.2.8. Pakkuja peab pakkumuse koostamisel arvestama riigihanke alusdokumentides
esitatud tingimuste ja sätestatud nõuetega ning hankija poolt pakkujatele
hankemenetluse käigus väljastatud täiendava informatsiooni, riigihanke
alusdokumentide sisu selgitustega ja muudatustega.
1.2.9. Pakkumus tuleb esitada riigihangete registri kaudu aadressil https://riigihanked.riik.ee
hanketeates toodud tähtajaks.
1.2.10. Kõik pakkumuse dokumendid peavad olema esitatud elektrooniliselt ning pakkumus
tuleb esitada riigihangete registris etteantud struktuuri kohaselt.
1.2.11. Juhul kui pakkumuse koosseisus on originaaldokumente, mida ei ole võimalik esitada
elektroonilisel kujul, esitatakse need skaneerituna läbi riigihangete registri. Hankija
aktsepteerib esitatavate pakkumuse dokumentide osas kõiki üldlevinud dokumendi
formaate, sealhulgas MS Office formaadid, .pdf, .asice jms.
1.2.12. Pakkumuste krüpteerimine ei ole lubatud, kuna riigihangete registris on tagatud
pakkumuste konfidentsiaalsus. Pakkumused saab avada ning tutvuda nende sisuga
alles pärast ühe tunni möödumist pakkumuste esitamise tähtajast. Pakkuja peab
arvestama pakkumuse koostamisel ja esitamisel riigihangete registrist tulenevate
nõuete ja piirangutega. Hankija ei vastuta võimalike viivituste, tõrgete või katkestuste
eest, mida põhjustavad riigihangete registris hankija kontrollile allumatud asjaolud,
sealhulgas mahupiirangud, vääramatu jõu asjaolud, elektrikatkestused, häired pakkuja
või hankija telefoni- või internetiühenduses või muude elektrooniliste seadmete ja
vahendite töös. Hankija ei vastuta hankemenetluses osalemisest huvitatud isikule
riigihangete registri kasutamisest või mittekasutamisest tekkinud kahju eest.
1.2.13. Riigihangete registri kasutamisega seotud tuge pakuvad riigihangete registri
kasutajatugi ja Rahandusministeerium.
1.2.14. Pakkuja kannab kõik pakkumuse ettevalmistamise ning esitamisega seotud kulud ja
riskid.
1.2.15. Pakkumus on konfidentsiaalne kuni riigihangete seaduse § 117 lõikes 1 nimetatud
pakkumuse edukaks tunnistamise otsuse tegemiseni. Pakkumuses sisalduvat teavet
võib avalikustada üksnes riigihangete seaduses sätestatud juhtudel ja ulatuses.
1.3. Selgitused ja täiendused hanke alusdokumentidele. Pakkujate teavitamine
1.3.1. Pakkujal on õigus saada selgitusi ja täiendavat informatsiooni, mis on vajalik
pakkumuse ettevalmistamiseks. Selleks tuleb pöörduda päringuga hanke korraldamise
eest vastutava isiku poole riigihangete registri teabevahetuse vahendusel. Hankija teeb
selgitused või selgitamist võimaldavad dokumendid elektrooniliselt kättesaadavaks
kolme tööpäeva jooksul asjakohase selgitustaotluse saamisest arvates.
1.3.2. Hankija palub hankemenetluse käigus tekkinud täpsustavad küsimused esitada läbi
riigihangete registri ühekaupa, manuseid mitte kasutades.
1.3.3. Hankija ei ole kohustatud vastama selgitustaotlusele juhul, kui riigihanke
alusdokumentidega seotud selgitustaotluse hankijale laekumise ja pakkumuste
esitamise tähtpäeva vahele jääb vähem kui kuus päeva.
1.3.4. Pakkujal on õigus esitada hankijale ettepanekuid riigihanke alusdokumentide
muutmiseks. Hankijal on õigus muuta riigihanke alusdokumente nii pakkuja
ettepanekul kui omal algatusel kooskõlas RHS § 82 sätestatuga. Hankija vormistab
selle kohta riigihanke alusdokumentide muudatuse, mis on riigihanke alusdokumentide
lahutamatu osa. Hankija ei vastuta riigihanke alusdokumentide muutmisega pakkujale
tekitatud kulude eest.
4 (6)
RH 303244 „Prangli diiselelektrijaama kütuse ostmine”
1.3.5. Juhul kui riigihanke alusdokumentides esineb vastuolu või mitmeti tõlgendatav punkt,
kohustub pakkuja asja selgitamiseks esitama hankijale vastavasisulise päringu. Kui
pakkuja ei ole hankemenetluse ajal esitanud vastuoluliste või mitmeti tõlgendatavate
riigihanke alusdokumentide, sealhulgas hankelepingu punktide suhtes täpsustavaid
päringuid, loetakse hankelepingu täitmise ajal ülimuslikuks hankija tõlgendus.
1.3.6. Hankija teavitab pakkujaid otsustest kooskõlas RHS § 47 sätestatuga.
2. Pakkumuse maht
2.1. Pakkumuse mahtu kuulub Prangli diiselelektrijaama diislikütuse ostmine koos tarnega
Prangli diiselelektrijaama kütusemahutitesse vastavalt riigihanke alusdokumentides
sätestatud tingimustele.
2.2. Ostetava diislikütuse indikatiivne kogumaht on 270 000 liitrit, mis jaguneb kvartaalselt
ligikaudu võrdseteks osadeks. Indikatiivsed kogused on hinnangulised mahud, mis ei
ole raamlepingu täitmisel hankija jaoks siduvad. Indikatiivsete koguste esitamise
eesmärgiks on parima pakkumuse väljaselgitamine. Raamlepingu tegelik maht selgub
lepingu lõppemisel. Hanke eeldatavaks maksumuseks on hanke üldandmetes
märgitud maksumus.
2.3. Täpsed mahud ja tarneajad selguvad hankelepingu täitmise käigus. Tellimuste täitmise
tähtajad on üldjuhul minimaalselt kaks nädalat ja need võivad sõltuda ilmastikuoludest.
2.4. Lepingu maksimaalseks kogumaksumuseks on 500 000 eurot.
2.5. Lepingu täitmisel on lubatud põhjendatud juhtudel kasutada alltöövõttu kooskõlastades
selle eelnevalt hankijaga. Hankija kontrollib alltöövõtjate suhtes vastavust
kvalifitseerimistingimustele ja kõrvaldamise aluste puudumist. Juhul kui hankija
tuvastab, et alltöövõtjal esineb RHS § 95 lõikes 1 sätestatud alus, nõuab ta pakkujalt
sellise alltöövõtja asendamist. Juhul kui hankija tuvastab, et alltöövõtjal esineb RHS §
95 lõikes 4 sätestatud alus, on hankijal õigus nõuda pakkujalt sellise alltöövõtja
asendamist.
3. Pakkumuste avamine
3.1. Hankija avab pakkumused riigihangete registris riigihanke alusdokumentides näidatud
ajal.
3.2. Pakkumuste avamisel tehakse elektroonilises süsteemis avalikuks pakkujate nimed,
registrikoodid ja pakkumuste maksumused. Pakkumuste avalikku avamist hankija ei
korralda.
4. Pakkumuste vastavaks tunnistamine või tagasilükkamine
4.1. Hankija kontrollib esitatud pakkumuste vastavust riigihanke alusdokumentides esitatud
tingimustele ja nõuetele ning teeb põhjendatud kirjaliku otsuse pakkumuste vastavaks
tunnistamise või tagasilükkamise kohta. Hankekomisjon võib sellest teha erandeid vaid
seadusega ettenähtud juhtudel. Pakkuja, kelle pakkumus on tagasi lükatud, ei osale
edasises hankemenetluses.
4.2. Hankija lükkab pakkumuse tagasi, kui see ei vasta riigihanke alusdokumentides
esitatud tingimustele, kui pakkuja ei esita tähtajaks hankija nõutud selgitusi või pakkuja
selgituste põhjal ei ole võimalik üheselt hinnata pakkumuse vastavust riigihanke
alusdokumentides esitatud tingimustele.
4.3. Hankija võib tunnistada pakkumuse vastavaks, kui selles ei esine sisulisi
5 (6)
RH 303244 „Prangli diiselelektrijaama kütuse ostmine”
kõrvalekaldeid riigihanke alusdokumentides nimetatud tingimustest või nõuetest.
Hankijal on õigus lükata tagasi iga pakkumus, mis ei vasta riigihanke alusdokumentides
esitatud tingimustele ja/või nõuetele.
4.4. Hankija jätab endale õiguse tunnistada hankemenetlus kehtetuks, kui hankija
juhtimisorgan teeb otsuse, millest tulenevalt osutub hankemenetluse jätkamine ja/või
hankelepingu täitmine võimatuks või kui toimub muudatus hankija tegevuseesmärkides
ja prioriteetides või kui riigihanke toimumise ajal on hankijale saanud teatavaks
asjaolud, mis välistavad või muudavad ebaotstarbekaks hankemenetluse lõpuleviimise
riigihanke alusdokumentides sätestatud korras.
4.5. Hankijal on õigus kõik pakkumused tagasi lükata järgnevatel juhtudel:
4.5.1. kui ükski esitatud pakkumustest ei vasta riigihanke alusdokumentides toodud
tingimustele ja/või nõuetele;
4.5.2. kui kõigi pakkumuste maksumus ületab hankelepingu eeldatavat maksumust;
4.5.3. kui riigihanke väljakuulutamisel esinenud asjaolud ja tingimused on oluliselt muutunud
ning riigihanke realiseerimine on muutunud hankija jaoks võimatuks või
ebaotstarbekaks;
4.5.4. kui riigihanke alusdokumentides sisaldub viga või puudus, mille parandamata või
kõrvaldamata jätmine tooks hankija jaoks hankelepingu sõlmimisel kaasa ebasoodsa
tagajärje.
4.6. Hankijal on õigus ning seaduses sätestatud juhtudel kohustus nõuda pakkujalt
asjakohast kirjalikku selgitust põhjendamatult madala maksumusega pakkumuse kohta
vastavalt RHS § 115.
5. Pakkumuste hindamine
5.1. Hankija hindab vastavaks tunnistatud pakkumusi riigihanke alusdokumentides
nimetatud hindamise kriteeriumite alusel.
5.2. Vastavaks tunnistatud pakkumuste hindamiskriteeriumiks on majanduslik soodsus
ning majanduslikult soodsaima pakkumuse hindamise aluseks on madalaim hind.
5.3. Pakkumusi hindab hankekomisjon.
6. Lepingu sõlmimine
6.1. Edukaks tunnistatud pakkumuse esitanud pakkuja on kohustatud sõlmima
hankelepingu riigihanke alusdokumentides toodud tingimustel.
6.2. Edukaks tunnistatud pakkumuse esitanud pakkuja peab allkirjastama talle
allkirjastamiseks edastatud hankelepingu hiljemalt kolme tööpäeva jooksul selle
edastamisest. Hankelepingu eelnimetatud tähtaja jooksul hankijale allkirjastatult
tagastamata või riigihangete registris kättesaadavaks tegemata jätmist käsitleb hankija
pakkumuse tagasivõtmisena, millele kaasnevad RHS § 119 sätestatud tagajärjed.
6.3. Edukas pakkuja kohustub koos hankelepingu sõlmimisega hankija nõudel allkirjastama
Elektrilevi OÜ juhtimissüsteemi dokumendi P1120 „Elektrilevi infosüsteemide
kasutamise tingimused“ juurde kuuluva(d) lisa(d).
6.4. Lepingu ametlik keel on eesti keel ja lepingule kohaldatakse Eesti õigust.
6 (6)

=== 9604264_303244_Müügi_raamleping.pdf ===
Müügi raamleping „Prangli diiselelektrijaama kütuse ostmine“
MÜÜGI RAAMLEPING NR ………..
Elektrilevi OÜ (edaspidi ostja), registrikood 11050857, asukoht Veskiposti 2, 10138 Tallinn,
keda esindavad seaduse ja põhikirja alusel ………. ………. ja ……… ………,
ja
……….. (edaspidi müüja), registrikood ……., asukoht ………, keda esindab ……… alusel
……… ……….,
edaspidi üksikult pool ja ühiselt pooled,
sõlmisid käesoleva müügi raamlepingu (edaspidi leping) alljärgnevas:
1. LEPINGU DOKUMENDID
1.1. Poolte õigused ja kohustused on määratud käesoleva lepingu ja selle lahutamatuteks
osadeks olevate järgmiste dokumentidega:
1.1.1. leping ja selle lisad:
1.1.2. hankemenetluse viitenumbriga 303244 “Prangli diiselelektrijaama kütuse ostmine”
alusdokumendid koos muudatustega;
1.1.3. ostja vastused pakkujate küsimustele hankemenetluses;
1.1.4. asjakohased kehtivad standardid;
1.1.5. ostja juhtimissüsteemi dokumendid, mis on leitavad veebilehel
https://www8.energia.ee/public/ee043.nsf/PKDE?OpenView või ostja poolt teavitatud
elektroonilises asukohas;
1.1.6. müüja pakkumus koos selgituste ja täpsustustega;
1.1.7. koosolekute protokollid, sh avakoosoleku protokoll, milles muu hulgas fikseeritakse
poolte kontaktisikud;
1.1.8. lepingus nimetatud ja lepingu raames koostatavad dokumendid, sh tellimused.
1.2. Vastuolu korral lepingu punktis 1.1.1-1.1.8 nimetatud dokumentide vahel lähtuvad
pooled loetelus eespool paiknevast dokumendist.
2. LEPINGU ESE
2.1. Lepingu esemeks on ostja poolt diislikütuse ostmine Prangli saare diiselelektrijaama
tarbeks ja müüja poolt vastava kütuse müümine koos tarnega Prangli
diiselelektrijaama kütusemahutitesse (edaspidi kaup) vastavalt lepingus toodud
nõuetele, kvaliteedile ja hinnale.
2.2. Ostja ei kohustu tellima kaupa maksimaalse kogumaksumuse ja kogumahu ulatuses.
Ka tellimuste esitamise eeldatav aeg ei ole ostja jaoks siduv. Ostjal on õigus tellida
kaupa vastavalt oma vajadustele.
2.3. Ostja esitab müüjale kauba ostmiseks tellimusi ja müüja annab ostjale kauba üle ning
teeb võimalikuks kauba omandi ülemineku ostjale. Ostja võtab kauba vastu ja tasub
vastu võetud kauba eest müüjale lepingus sätestatud ühikhinna alusel, kui lepingus ei
ole sätestatud teisiti.
2.4. Müüja tagab, et üleantava kauba suhtes ei ole kolmandatel isikutel mistahes nõudeid
ja alust selliste nõuete taotlemiseks.
1
Müügi raamleping „Prangli diiselelektrijaama kütuse ostmine“
3. MÕISTED
3.1. Elektrilevi partnerite portaal (edaspidi EPP keskkond) - veebipõhine keskkond, mille
kaudu muu hulgas esitatakse tellimusi, üleandmise-vastuvõtmise dokumente ja arveid,
kui ostja ei teavita teisiti. Suhtlus ostja ja müüja vahel peab võimalusel toimuma EPP
keskkonna vahendusel.
3.2. Ostja esindaja – ostja lepingupartner, keda ostja on volitanud kaupa vastu võtma.
3.3. Ühikhind – ühe liitri kütuse eest makstav tasu, mis sisaldab kõiki lepingu täitmiseks
vajalikke otseseid ja kaudseid kulutusi, sealhulgas kulutusi kütuse ostmiseks, tarneks
ostja kütusemahutitesse, dokumentide vormistamiseks, kauba ostjale üle andmiseks
ja võimalike kvaliteediproovide võtmiseks.
4. KVALITEEDINÕUDED JA TARNETINGIMUSED
4.1. Kütuse kvaliteet ja selle käitlemine peab vastama õigusaktidest tulenevatele nõuetele,
sealhulgas järgmistele nõuetele:
4.1.1. Majandus- ja kommunikatsiooniministri 17.03.2010 määrusele nr 16 “Nõuded
vedelkütusele”;
4.1.2. Eesti standardile EVS-EN 590:2022+NA:2022 “Mootorikütused. Diislikütus. Nõuded ja
katsemeetodid”, sealhulgas vähemalt tabelis 3 „Kliimast olenevad nõuded ja vastavad
katsemeetodid (arktiline või karm talvekliima)“ toodud kliimatingimuste klass 2
nõuetele;
4.1.3. vedelkütuse seaduses sätestatud nõuetele.
4.2. Müüja on kohustatud kauba koos kauba vastuvõtmiseks, valdamiseks, kasutamiseks
ja käsutamiseks vajalike dokumentidega ostjale või ostja esindajale tellimuses
märgitud tähtajaks üle andma.
4.3. Müüja on kohustatud müüma aktsiisivabastusega kütust ostja esitatud Eesti Maksu- ja
Tolliameti aktsiisivabastuse tõendi (energia aktsiisivabastuse loa) alusel. Müüja on
kohustatud müüma aktsiisivabastuseta kütust juhul, kui ostja vastava tellimuse esitab.
4.4. Müüja transpordib kütuse Prangli saare Kelnase sadamasse ja pumpab kütuse saarel
asuvatesse diiselelektrijaama kütusemahutitesse. Kõik eelnevalt nimetatud
tegevustega seonduvad kulud kannab müüja. Lepingus sätestamata küsimustes
kohaldub tarneklausel DPU Incoterms 2020.
4.5. Kütuse tarne sihtkoht on Prangli saarel asuvad mahutid, mis asuvad katastriüksusel
89001:001:0834.
4.6. Müüja mõõdab tarnitud kütuse koguse Prangli saare diiselelektrijaama kalibreeritud
mõõtesüsteemiga ostja või ostja esindaja juuresolekul ning kogus fikseeritakse kauba
üleandmise-vastuvõtmise dokumentides.
4.7. Saatelehe allkirjastamise hetkest läheb müüjalt ostjale üle kauba valdus ning juhusliku
kaotsimineku ja hävimise riisiko. Kauba eest tasumisega läheb müüjalt ostjale üle
kauba omandiõigus.
4.8. Tarnitava kütuse käitamisel ja transpordil Prangli diiselelektrijaama mahutitesse
vastutab ohutuse, sealhulgas keskkonnaohutuse ja muude kohalduvate nõuete
täitmise eest müüja.
4.9. Müüja esitab ostjale EPP keskkonnas kütuse kvaliteedi vastavuse sertifikaadi koos
kauba üleandmise-vastuvõtmise dokumentidega.
4.10. Müüja korraldab ostja soovil tarnitava kütuse kvaliteediproovi võtmise ostja või ostja
esindaja juuresolekul Prangli saarel vahetult enne kütuse pumpamist
diiselelektrijaama kütusemahutitesse. Võetud kütuseproovi analüüsi korraldab müüja
2
Müügi raamleping „Prangli diiselelektrijaama kütuse ostmine“
sõltumatus laboris. Kütuseproovi tulemustest peab üheselt selguma, kas tarnitud
kütuse partii vastab kõigile lepingus sätestatud nõuetele. Kvaliteediproovi tulemustest
kohustub müüja ostjat teavitama viie (5) tööpäeva jooksul pärast proovi võtmist.
Kvaliteediproovi võtmise ja analüüsiga seotud kulud kannab müüja.
4.11. Juhul kui ostja avastab kauba mittevastavuse lepingule, teatab ta sellest müüjale ning
soovi korral taotleb müüja esindaja kohale kutsumist. Müüja esindaja juuresolekul
koostatakse kahepoolne akt kauba puuduste kohta. Juhul kui müüja ei osale kauba
mittevastavuse tuvastamisel, on kauba kvaliteetsuse määramise aluseks ostja või
ostja esindaja poolt koostatud olukorra fikseerimise akt. Kõik kauba mittevastavuse
tuvastamise ja kõrvaldamisega seotud kulud kannab müüja. Kauba mittevastavuse
kõrvaldamiseks peab müüja esitama ostjale viimase määratud tähtajaks
mittevastavuse kõrvaldamise kava. Mittevastavus kuulub kõrvaldamisele mõistliku aja
jooksul. Lepingule mittevastavat kaupa ei kohustu ostja vastu võtma.
4.11.1. Ostjal on õigus lepingutingimustele mittevastav kaup vastu võtta. Sellisel juhul teeb
ostja kauba vastuvõtmisel EPP keskkonnas kauba lepingutingimustele mittevastavuse
kohta märke. Lepingutingimustele mittevastava kauba vastuvõtmisega kaasneb
ostjale hinnasoodustus 0,5 eurot ühe (1) liitri kohta, mida müüja kohustub arve
esitamisel rakendama.
4.12. Müüja annab kaubale garantii kestusega kuus (6) kuud alates kauba omandiõiguse
üleminekust ostjale ja tagab garantiiajal puuduse ilmnemisel nõuetele mittevastava
kauba viivitamatu asendamise nõuetele vastava kaubaga omal kulul. Kauba nõuetele
mittevastavusest ostjale ning ostja klientidele ja koostööpartneritele tekkinud kulud
kannab müüja.
5. POOLTE ÕIGUSED JA KOHUSTUSED
5.1. Müüjal on õigus:
5.1.1. saada lepingus sätestatud tingimustel kokkulepitud tasu;
5.1.2. kahe (2) tööpäeva jooksul tellimuse esitamisest teatada ostjale, et tellimuse täitmine
nõutud tähtajaks või tingimustel ei ole võimalik ja esitada vähemalt kirjalikku
taasesitamist võimaldavas vormis põhjendatud ettepanek tellimuse muutmiseks. Kui
müüja ei teata ostjale kahe (2) tööpäeva jooksul tellimuse esitamisest, et tellimust
nõutud tähtajaks või tingimustel ei ole võimalik täita, loetakse tellimus selles esitatud
tingimustel täitmisele võetuks. Kui ostja annab kahe (2) tööpäeva jooksul müüja
muudatusettepaneku saamisest sellele nõustumuse, loetakse tellimus muudetud
tingimustel müüja poolt täitmisele võetuks. Kui ostja ei anna kahe (2) tööpäeva jooksul
muudatusettepanekule nõustumust, loetakse tellimus esialgsel kujul müüja poolt
täitmisele võetuks.
5.2. Müüja on kohustatud:
5.2.1. tagama kauba vastavuse lepingus sätestatud tingimustele;
5.2.2. tarnima kauba ostjale vastavalt lepingus ja tellimuses sätestatud tingimustele;
5.2.3. tagama lepingu täitmisega kaasneva töö iseloomule vastavate nõuetekohaste
kaitseomadustega isikukaitsevahendite, korrektsete kaitserõivaste ja müüja logoga
märgistuste kasutamise. Elektripaigaldistes, nende juures või lähedal töötades peavad
kaitserõivad vastama kehtiva standardi EVS-EN ISO 11612 või samaväärse nõuetele;
5.2.4. esitama kogu asjasse puutuva dokumentatsiooni, sealhulgas arved EPP keskkonna
kaudu;
5.2.5. esitama EPP keskkonnas kauba üleandmise-vastuvõtmise dokumendid hiljemalt
tarnele järgneval tööpäeval.
5.3. Ostjal on õigus:
5.3.1. osta müüjalt tellimuste alusel kaupa lepingus sätestatud tingimustel ja korras;
3
Müügi raamleping „Prangli diiselelektrijaama kütuse ostmine“
5.3.2. nõuda müüjalt lepingu nõuetekohast täitmist.
5.4. Ostja on kohustatud:
5.4.1. lepingule ja tellimusele vastava kauba müüjalt vastu võtma. Kauba üleandmine-
vastuvõtmine fikseeritakse koos kaubaga üleantavates dokumentides EPP
keskkonnas;
5.4.2. tasuma kauba eest lepingus sätestatud tingimustel ja tähtaegadel.
6. LEPINGU HIND JA TASU MAKSMINE
6.1. Lepingu maksimaalne kogumaksumus on 500 000 eurot. Ostja ei kohustu ostma
kaupa maksimaalse kogumaksumuse summa ulatuses. Lepingu tegelik maksumus
selgub lepingu lõppemisel.
6.2. Müüjal on õigus esitada arve pärast kauba vastuvõtmist ostja või ostja esindaja poolt.
Arvete esitamine toimub EPP keskkonnas.
6.3. Arve maksetähtaeg on järgmine:
6.3.1. 45 kalendripäeva ostja poolt arve kättesaamisest arvates või;
6.3.2. 95 kalendripäeva ostja poolt arve kättesaamisest arvates. Käesolevas punktis
nimetatud maksetähtaja valimise korral on müüjal võimalik liituda ostja
faktooringprogrammiga. Ostja faktooringprogrammi ja selles osalemise tingimuste
kohta saab lähemat teavet veebilehelt (https://www.enefit.com/hankedokumendid) või
ostja poolt teavitatud elektroonilises asukohas.
7. POOLTE VASTUTUS
7.1. Lepinguga enesele võetud kohustuste täitmata jätmise või mittenõuetekohase täitmise
eest vastutavad pooled lepinguga ettenähtud korras ja ulatuses, lepingus sätestamata
osas vastavalt õigusaktidele. Pool võib lepingu rikkumise korral kasutada eraldi või
koos kõiki seadusest ja/või lepingust tulenevaid õiguskaitsevahendeid.
7.2. Pool hüvitab teisele poolele lepingust tulenevate kohustuste täitmata jätmise või
mittenõuetekohase täitmisega tekitatud otsese varalise kahju. Saamata jäänud tulu
hüvitamisele ei kuulu, kui lepingus ei ole sätestatud teisiti.
7.3. Vastutust ei piirata, kui pool rikub lepingut tahtlikult või raske hooletuse tõttu või kui
vastutuse piiramine ei ole muul seaduslikul alusel lubatud.
7.4. Kui kütuse tarne viibib ostja lepinguga vastuolus olevast tegevusest või tegevusetusest
tingitud põhjustel, teavitab müüja koheselt ostjat, misjärel lepivad pooled kokku uue
tarnetähtaja. Käesolevas punktis sätestatu ei piira kuidagi müüja vastutust lepingu
rikkumise eest.
7.5. Müüjal on õigus nõuda ostjalt lepingu alusel esitatud arve tasumisega viivitamisel
tähtaegselt tasumata summalt viivist 0,1% iga tasumisega viivitatud kalendripäeva
eest, kuid kokku mitte rohkem kui 15% tasumisele kuuluvast summast. Ostja
koguvastutus müüja ees viivise tasumisel on piiratud 15% lepingu hinnast.
7.6. Kauba tarnetähtaja ületamise korral on ostjal õigus nõuda müüjalt leppetrahvi 200
eurot iga kauba tarnega hilinetud kalendripäeva eest.
7.7. Ostjal on õigus nõuda müüjalt kauba kvaliteedinõuetele mittevastavuse korral
igakordselt leppetrahvi 1000 eurot.
7.8. Juhul kui müüja ütleb lepingu omal algatusel üles või lõpetab lepingu kehtivusajal
lepinguliste kohustuste täitmise, on ostjal õigus nõuda müüjalt leppetrahvi kuni 10%
lepingu hinnast. Leppetrahv ei kuulu rakendamisele juhul, kui müüja ütleb lepingu üles
ostja olulise lepingurikkumise tõttu.
7.9. Müüja koguvastutus ostja ees leppetrahvi tasumisel on piiratud 15% lepingu hinnast.
4
Müügi raamleping „Prangli diiselelektrijaama kütuse ostmine“
7.10. Leppetrahvil on lepingu täitmisel nii kahju hüvitamise funktsioon kui lepingu täitmise
tagamise funktsioon. Leppetrahv kuulub tasumisele sõltumata kahju tekkimisest.
7.11. Poole koguvastutus lepingu rikkumisega tekitatud kahju eest on piiratud 30% hankel
edukaks tunnistatud pakkumuse maksumusest, kui lepingus ei ole kokku lepitud teisiti.
Müüja kohustub arvestama asjaoluga, et tema lepingurikkumise tulemusena võib
kahju tekkida ka ostja klientidele, teistele koostööpartneritele ja muudele kolmandatele
isikutele ning selline kahju kuulub lepingus sätestatud tingimustel hüvitamisele.
7.11.1. Ostja teavitab müüjat kolmanda isiku esitatud kahjunõuetest ja annab müüjale
võimaluse seisukoha esitamiseks. Otsustusõigus kahju hüvitamise või mittehüvitamise
osas jääb ostjale.
7.12. Müüja kohustub tasuma tema poolt lepingu täitmisel küberturbe ja isikuandmete kaitse
nõuete täitmata jätmisest või rikkumisest ning jäätmete käitlemise nõuete rikkumisest
tulenevad ostjale esitatud kahjunõuded ja järelevalveasutuse poolt määratud trahvid
ja sunniraha. Käesolevas punktis nimetatud kahjunõuete, trahvide ja sunniraha
hüvitamise maksimummäär ei ole piiratud.
7.13. Kohustuse rikkumine on vabandatav, kui pool rikkus kohustust vääramatu jõu tõttu.
Vääramatu jõud on asjaolu, mida pool ei saanud mõjutada ja mõistlikkuse põhimõttest
lähtudes ei saanud temalt oodata, et ta lepingu sõlmimise ajal selle asjaoluga
arvestaks või seda väldiks või takistava asjaolu või selle tagajärje ületaks. Vääramatu
jõu asjaolude esinemisest kohustub pool teist poolt koheselt kirjalikult teavitama.
Nõuetekohasel teavitamata jätmisel kaotab pool õiguse kohustuse rikkumise
vabandatavusele tugineda.
8. LEPINGU TÄHTAEG, MUUTMINE JA LÕPPEMINE
8.1. Leping jõustub selle allkirjastamisest. Ostjal on õigus alustada lepingu alusel tellimuste
esitamist järgmisest päevast pärast lepingu allkirjastamist. Lepingu alusel on ostjal
õigus esitada müüjale tellimusi kuni 31.03.2027. Hiljemalt nimetatud kuupäeval
esitatud tellimused kuuluvad täitmisele lepingus ja tellimustes sätestatud tingimustel.
8.2. Lepingu esemeks olevate kauba ostmiseks korraldatud uue hanke vaidlustamisel
ja/või nurjumisel on ostjal õigus lepingut pikendada kuni kuue (6) kuu võrra, teatades
sellest müüjale kirjalikult lepingu kehtivusajal.
8.3. Lepingut võib muuta üksnes poolte kirjaliku kokkuleppega.
8.4. Juhul kui seoses uute õigusaktide vastuvõtmise või muudatuste tegemisega
õigusaktides osutub mõni lepingu punktidest seadusega vastuolus olevaks, muutub
see punkt kehtetuks ning pooled võtavad tarvitusele abinõud kehtetu punkti
asendamiseks uue legitiimse sättega. See ei mõjuta lepingu ülejäänud, seadusega
kooskõlas olevate punktide kehtivust.
8.5. Leping lõpeb:
8.5.1. kui lepingust tulenevad poolte kohustused on mõlemapoolselt täielikult ja
nõuetekohaselt täidetud;
8.5.2. kui ostja ütleb lepingu üles lepingu punktis 8.6 või 8.7 nimetatud alusel;
8.5.3. kui müüja ütleb lepingu üles lepingu punktis 8.8 nimetatud alusel;
8.5.4. lepingu lõpetamisel poolte kokkuleppel;
8.5.5. muul seaduses sätestatud juhul.
8.6. Ostjal on õigus kuuekuulise etteteatamisega leping kirjaliku avalduse esitamisega igal
ajal omal algatusel üles öelda.
8.7. Ostjal on õigus leping kirjaliku avalduse esitamisega ette teatamata üles öelda müüja
olulise lepingurikkumise korral. Ostjal on õigus kirjaliku avalduse esitamisega leping
üles öelda ka juhul, kui on ilmne, et müüja paneb toime olulise lepingurikkumise ja
5
Müügi raamleping „Prangli diiselelektrijaama kütuse ostmine“
müüja ei suuda ülesütlemise avalduses märgitud tähtpäevaks kohustuse täitmist
ostjale vastuvõetaval viisil tagada ega täitmist kinnitada.
8.8. Müüjal on õigus leping kirjaliku avalduse esitamisega omal algatusel üles öelda juhul,
kui ta teavitab sellest ostjat ette vähemalt kuus (6) kuud, tasub lepingu punktis 7.8
nimetatud leppetrahvi ning hüvitab ostjale lepingu lõpetamisega tekkinud kahju ja
kulutused osas, mida leppetrahv ei kata. Müüjal on õigus leping kirjaliku avalduse
esitamisega üles öelda ka juhul, kui ostja rikub lepingut oluliselt ja ei ole rikkumist
poolte vahel kokku lepitud mõistlikuks tähtajaks kõrvaldanud. Lepingu oluliseks
rikkumiseks ostja poolt loetakse üksnes olukorda, kus ostja on jätnud müüjale
vähemalt kolme (3) kuu jooksul alusetult tasumata summa, mis ei ole väiksem kui 4%
hankel edukaks tunnistatud pakkumuse maksumusest.
8.9. Lepingu lõppemisel mistahes alusel ei lõpe lepingu sätted, mille kehtivuse jätkumist
võib tavapäraselt eeldada, sealhulgas vastutust, müügigarantiid, konfidentsiaalsust ja
vaidluste lahendamist puudutavad sätted.
9. MUUD TINGIMUSED
9.1. Kõik lepingu ja selle täitmisega seotud tahteavaldused loetakse kooskõlas lepinguga
esitatuks, kui need tahteavaldused on edastatud teisele poolele vähemalt kirjalikku
taasesitamist võimaldavas vormis, sealhulgas EPP keskkonnas (välja arvatud juhul,
kui lepingu või seadusega on ette nähtud tahteavalduse edastamine kirjalikus vormis).
Õiguslikku tähendust omavad teated edastatakse kirjalikus vormis, kui lepingus ei ole
sätestatud teisiti. Pool peab viivitamatult teatama teisele poolele oma kontaktandmete
muutumisest.
9.2. Pool tagab tähtajatult teise poole konfidentsiaalse teabe salajasuse ning ei kasuta,
kopeeri, taasesita, levita, valmista, avalda ega anna teise poole konfidentsiaalset
teavet muul otsesel või kaudsel viisil kolmandale isikule üle ega kasuta
konfidentsiaalset teavet ühelgi eesmärgil peale lepingu täitmise, välja arvatud juhul,
kui see on lepingus või teise poole poolt lubatud. Pool avaldab konfidentsiaalset teavet
ainult neile töötajatele ja kolmandatele isikutele, kes vajavad seda lepingu täitmisega
seoses ning keda on selle teabe konfidentsiaalsusest teavitatud ja kes on kohustunud
vastava teabe konfidentsiaalsust säilitama kirjaliku lepingu või õigusaktide nõuetest
tulenevalt.
9.2.1. Konfidentsiaalne teave on poole mitteavalik teave. Ostja konfidentsiaalne teave
hõlmab muu hulgas andmeid ostja, tema partnerite, klientide, samuti teiste isikute
ärisaladuse ja/või isikuandmete, majandusliku olukorra, sisemise töökorralduse ja muu
töökorraldusse puutuva kohta; ostja poolt hallatavas süsteemis töödeldavaid andmeid
ulatuses, mis on vastavalt õigusaktidele piiratud juurdepääsuga; ostja poolt
säilitatavate dokumentide, raamatupidamisarvestuse ja kirjavahetuse sisu;
informatsiooni ostja varade ja ostja poolt töödeldavate andmete puutumatuse ja
kaitstuse eesmärgil kasutatavate turvasüsteemide kohta. Teabe konfidentsiaalsus ei
sõltu teabe tähistamisest märkega “konfidentsiaalne”.
9.2.2. Kui pool on õigusakti alusel kohustatud avaldama teise poole konfidentsiaalset teavet,
peab ta tegema majanduslikult mõistlikke jõupingutusi selleks, et esitada teisele
poolele sellise avaldamise kohta teade vähemalt kümme (10) tööpäeva ette, piirata
avaldatava konfidentsiaalse teabe hulka nii suures ulatuses kui võimalik ning avaldada
konfidentsiaalset teavet vaid nõutud ulatuses. Ostja ei kohustu teavitama müüjat teabe
avaldamisest riigihangete seaduse alusel.
9.2.3. Konfidentsiaalsuskohustuse rikkumise korral hüvitab rikkunud pool teisele poolele
kohustuse rikkumisest tulenenud kahju.
9.3. Lepingule kohaldatakse Eesti õigust.
9.4. Lepingust tulenevad lahkarvamused lahendatakse poolte kokkuleppel. Kokkuleppe
mittesaavutamisel antakse vaidlus lahendamiseks Harju Maakohtule.
6
Müügi raamleping „Prangli diiselelektrijaama kütuse ostmine“
9.5. Müüjal ei ole õigust lepingust tulenevaid õigusi ja kohustusi üle anda kolmandale
isikule ilma ostja eelneva kirjaliku nõusolekuta.
9.6. Müüja annab lepingu sõlmimisega ostjale nõusoleku avaldada lepingu täitmisega
seotud dokumente kolmandatele isikutele, kui see on vajalik lepingu täitmisega seotud
päringute, sealhulgas kliendipäringute, ja nõuete menetlemiseks.
9.7. Müüjal puudub volitus suhelda ostja nimel meediaga.
9.8. Lepingu sõlmimisega kinnitab müüja, et ta on tutvunud kõigi lepingu dokumentidega,
et ta ei oma nende suhtes vastuväiteid ja on nende sisuga täielikult nõus.
9.9. Leping allkirjastatakse digitaalallkirjaga, mis loetakse vastavalt tsiviilseadustiku üldosa
seaduse § 80 võrdseks allkirjastamise kirjaliku vormiga. Lepingu jõustumise
kuupäevaks on hilisema allkirja andmise kuupäev.
POOLTE REKVISIIDID:
Ostja: Müüja:
Elektrilevi OÜ ……………
Registrikood: 11050857 Registrikood: ……………
Veskiposti 2 ……………
10138 Tallinn ……………
(allkirjastatud digitaalselt) (allkirjastatud digitaalselt)
………………. ……………….
………………. ……………….
……………….
……………….
7
Müügi raamleping „Prangli diiselelektrijaama kütuse ostmine“
Artikli kood/ID Kirjeldus Mõõtühik Ühikhind (€)
8

=== 9604264_303244_hindamiskriteeriumid.pdf ===
HINDAMISKRITEERIUMID JA HINNATAVAD NÄITAJAD
Viitenumber: 303244
Hankija:Elektrilevi OÜ (11050857)
Hange:Prangli diiselelektrijaama kütuse ostmine
Pakkumuse maksumust hinnatakse - Ilma maksudeta
Kriteeriumi kaalumise meetod - Osakaaludega
Elektroonilist oksjoni kasutatakse: ei
Jrk Nimetus Kirjeldus Tüüp / Osakaal Kogus Ühik Pakkuja
nr hindamismeetod täidetav
1 Prangli saare diiselelektrijaama Maksumus - 100 270000 liiter jah
diislikütus koos tarnega Prangli vähim on parim
diiselelektrijaama kütusemahutitesse
(kauba ühikhind ilma aktsiisi- ja
käibemaksuta)
Kokku: 100
Hindamismetoodika kirjeldus
1. Prangli saare diiselelektrijaama diislikütus koos tarnega Prangli diiselelektrijaama kütusemahutitesse (kauba ühikhind ilma aktsiisi- ja käibemaksuta)
Madalaima väärtusega pakkumus saab maksimaalse arvu punkte. Teised pakkumused saavad punkte arvutades valemiga: "osakaal" - ("pakkumuse väärtus" - madalaim väärtus") / "suurim
väärtus" * "osakaal".
Koostatud 16.12.2025 20:44:48 1/1 https://riigihanked.riik.ee/rhr-web/#/procurement/
9604264/general-info

=== 9604264_303244_korvaldamise_alused_ja_kvalifitseerimistingimused.pdf ===
1/2
KÕRVALDAMISE ALUSED JA
KVALIFITSEERIMISTINGIMUSED
Viitenumber: 303244
Hankija: Elektrilevi OÜ (11050857)
Hange: Prangli diiselelektrijaama kütuse ostmine
KÕRVALDAMISE ALUSED
KOHUSTUSLIKUD KÕRVALDAMISE ALUSED
Hankija ei sõlmi hankelepingut isikuga ja kõrvaldab hankemenetlusest pakkuja, kelle puhul
esineb üks või mitu käesolevas punktis nimetatud asjaolu (RHS 95 lg 1):
1) keda või kelle haldus-, juhtimis- või järelevalveorgani liiget, prokuristi või muud isikut, kellel
on volitus seda ettevõtjat esindada, tema nimel otsuseid teha või teda kontrollida, on karistatud
kuritegelikus ühenduses osalemise, aususe kohustuse rikkumise või korruptiivse teo, kelmuse,
terroriakti toimepaneku või muu terroristliku tegevusega seotud kuriteo või sellele kihutamise,
kaasaaitamise või selle katse, rahapesualase süüteo või terrorismi rahastamise eest;
2) keda või kelle haldus-, juhtimis- või järelevalveorgani liiget, prokuristi või muud isikut, kellel
on volitus seda ettevõtjat esindada, tema nimel otsuseid teha või teda kontrollida, on karistatud
riigis ilma seadusliku aluseta viibivale välismaalasele töötamise võimaldamise või välismaalase
Eestis töötamise tingimuste rikkumise võimaldamise, sealhulgas seaduses sätestatud töötasu
määrast väiksema töötasu maksmise eest;
3) keda või kelle haldus-, juhtimis- või järelevalveorgani liiget, prokuristi või muud isikut, kellel
on volitus seda ettevõtjat esindada, tema nimel otsuseid teha või teda kontrollida, on karistatud
laste tööjõu ebaseadusliku kasutamise või inimkaubandusega seotud teo eest;
4) kellel on riikliku maksu, makse või keskkonnatasu maksuvõlg maksukorralduse seaduse
tähenduses või maksu- või sotsiaalkindlustusmaksete võlg tema asukohariigi õigusaktide
kohaselt;
5) kellega hankelepingu sõlmimine rikuks rahvusvahelist või Vabariigi Valitsuse sanktsiooni
rahvusvahelise sanktsiooni seaduse tähenduses.
Kehtib:Kõik osad
Küsimused ettevõtjale:
1) Kinnitame, et meie suhtes puuduvad RHS § 95 lg 1 nimetatud hankemenetlusest kõrvaldamise
alused, mille olemasolul hankija ei sõlmi hankelepingut ja kõrvaldab pakkuja hankemenetlusest.
(Raadionupp valikutega "Jah/Ei")
VABATAHTLIKUD KÕRVALDAMISE ALUSED
Hankija võib kõrvaldada hankemenetlusest pakkuja, kelle puhul esineb üks või mitu käesolevas
punktis nimetatud asjaolu (RHS 95 lg 4):
1) kes on rikkunud õigusaktidest või kollektiivlepingust tulenevaid keskkonna-, sotsiaal- või
tööõiguse valdkonnas kohaldatavaid kohustusi;
2) kes on pankrotis või likvideerimisel, kelle suhtes on algatatud pankroti- või
likvideerimismenetlus, kelle äritegevus on peatatud või kes on muus sellesarnases olukorras
tema asukohamaa õigusaktide kohaselt, välja arvatud asjade ostmisel käesoleva seaduse § 49
lõikes 4 sätestatud juhul ja tingimustel;
3) kes on raskelt eksinud ametialaste käitumisreeglite vastu ja see muudab tema aususe
küsitavaks;
4) konkurentsi kahjustava kokkuleppe, ettevõtjate ühenduse otsuse või kooskõlastatud tegevuse
tõttu;
5) kui huvide konflikti ei ole muude vahenditega võimalik vältida;
Koostatud 29.12.2025 14:29:52
https://riigihanked.riik.ee/rhr-web/#/procurement/9604264/general-info
2/2
6) kelle pakkumuse või taotluse koostamisel on osalenud isik, kes on osalenud sama riigihanke
ettevalmistamisel või on muul viisil hankijaga seotud, ja sellele isikule seetõttu teadaolev info
annab talle eelise teiste riigihankes osalejate ees ning sellest tingitud konkurentsi moonutamist ei
ole muude vahenditega võimalik vältida;
7) kes on oluliselt või pidevalt rikkunud eelnevalt sõlmitud hankelepingu olulist tingimust või
hankelepingute olulisi tingimusi nii, et rikkumise tulemusena on lepingust taganetud või leping
üles öeldud, hinda alandatud, hüvitatud kahju või makstud leppetrahvi;
8) kes on esitanud valeandmeid käesolevas paragrahvis sätestatud või käesoleva seaduse §-des
98–101 sätestatu alusel hankija kehtestatud kvalifitseerimise tingimustele vastavuse kohta või
jätnud need andmed või § 104 lõigete 7 ja 8 alusel hankija nõutud täiendavad dokumendid
esitamata;
9) kes on tegutsenud eesmärgiga mõjutada hankijat või esitanud hooletusest eksitavat teavet, mis
on võinud mõjutada hankija otsuseid riigihankes, või on tegutsenud eesmärgiga saada
konfidentsiaalset teavet, mis on võinud anda talle põhjendamatu eelise teiste riigihankes
osalejate ees;
10) keda või kelle haldus-, juhtimis- või järelevalveorgani liiget või muud seaduslikku esindajat
on karistatud maksualaste süütegude eest;
11) kellel puudub käesoleva seaduse alusel õigus pakkumust või taotlust esitada, välja arvatud §
111 lõikes 6 sätestatud juhul.
Kehtib:Kõik osad
Küsimused ettevõtjale:
1) Kinnitame, et meie suhtes puuduvad RHS § 95 lg 4 nimetatud hankemenetlusest kõrvaldamise
alused, mille olemasolul on hankijal õigus kõrvaldada pakkuja hankemenetlusest. (Raadionupp
valikutega "Jah/Ei")
KVALIFITSEERIMISTINGIMUSED
B: Majanduslik ja finantsseisund
MAJANDUSLIK SEISUND
Pakkuja viimase kolme lõppenud majandusaasta netokäive mootorikütuste (ATKEAS § 19 lg 1
mõttes) müügi osas peab olema vähemalt 500 000 eurot igal majandusaastal. Pakkuja esitab
kolme viimase lõppenud majandusaasta aruande väljavõtte, millest nähtub pakkuja
majandusaasta netokäive mootorikütuste müügi osas. Majandusaasta aruande väljavõtte
esitamise nõue ei kohaldu juriidilisest isikust Eestis registreeritud pakkuja puhul, kui andmed
või dokumendid on hankijale andmekogust avalikult kättesaadavad.
Kehtib:Kõik osad
Küsimused ettevõtjale:
1) Pakkuja kinnitab tingimuse täitmist. (Raadionupp valikutega "Jah/Ei")
Koostatud 29.12.2025 14:29:52
https://riigihanked.riik.ee/rhr-web/#/procurement/9604264/general-info

=== 9604264_303244_vastavustingimused.pdf ===
1/2
VASTAVUSTINGIMUSED
Viitenumber: 303244
Hankija: Elektrilevi OÜ (11050857)
Hange: Prangli diiselelektrijaama kütuse ostmine
PAKKUJA TEGEVUSALA
Pakkuja peab olema registreeritud majandustegevuse registris (MTR) „Kütuse müük“ tegevusalal.
Hankija kontrollib ise pakkuja MTR-s kehtiva registreeringu olemasolu.
Pakkuja, kelle asukoht ei ole Eestis, esitab kinnituse ja dokumendid, mis tõendavad, et müüjal on
olemas hankelepingu esemele vastava kütuse müügiluba.
Küsimused ettevõtjale:
1. Pakkuja kinnitab tingimuse täitmist (Raadionupp valikutega "Jah/Ei")
AKTSIISIVABALT KÜTUSE MÜÜMISE KINNITUS
Pakkuja kinnitab, et tal on võimekus hankijale müüa diislikütust aktsiisivabalt.
Küsimused ettevõtjale:
1. Pakkuja kinnitab tingimuse täitmist. (Raadionupp valikutega "Jah/Ei")
PAKKUJA KINNITUS
Pakkuja poolt pakutav diislikütus peab vastama Eesti standardile EVS-EN 590:2022+NA:2022
“Mootorikütused. Diislikütus. Nõuded ja katsemeetodid ”, sealjuures tabel 3 „Kliimast olenevad
nõuded ja vastavad katsemeetodid (arktiline või karm talvekliima)“ klass 2 nõuetele.
Küsimused ettevõtjale:
1. Pakkuja kinnitab nõude täitmist (Raadionupp valikutega "Jah/Ei")
ÄRISALADUS
Pakkuja märgib pakkumuses, milline teave on pakkuja ärisaladus ning põhjendab teabe
määramist ärisaladuseks.
Teabe ärisaladuseks määramisel lähtutakse ebaausa konkurentsi takistamise ja ärisaladuse kaitse
seaduse § 5 lõikes 2 sätestatust. Pakkuja ei või ärisaladusena märkida:
1) pakkumuse maksumust ega osamaksumusi;
2) asjade ja ehitustööde hankelepingute puhul lisaks punktis 1 nimetatule muid pakkumuste
hindamise kriteeriumidele vastavaid pakkumust iseloomustavaid näitajaid (RHS § 46 ülamärkega
1).
Küsimused ettevõtjale:
1. Kirjeldage lühidalt pakkumuses sisalduvat ärisaladust ja lisage selle määramise põhjendus või
märkige, et pakkumus ei sisalda ärisaladust. (Suur sisestusala (max pikkus 4000 tähemärki))
ESINDUSÕIGUS
Pakkuja esitab info lepingu allkirjastaja kohta koos esindusõiguse alusega ja määrab kontaktisiku
lepingu täitmisega seonduvates küsimustes.
Koostatud 29.12.2025 14:30:16
https://riigihanked.riik.ee/rhr-web/#/procurement/9604264/general-info
2/2
Küsimused ettevõtjale:
1. Pakkuja esitab lepingu allkirjastaja(te) nime(d), ametinimetuse(d) ja kontaktandmed ning
lepingu täitmisega seonduvates küsimustes kontaktisiku nime, ametinimetuse ja kontaktandmed.
Kui esindusõigus ei tulene põhikirjast, siis tuleb lisada pakkumuse koosseisu volikiri. (Suur
sisestusala (max pikkus 4000 tähemärki))
VENEMAA JA VALGEVENE ETTEVÕTJATE OSALEMISE PIIRAMINE
Riigihankes ei ole lubatud osaleda ettevõtjatel, kelle elu- või asukoht on Venemaa Föderatsioonis
või Valgevene Vabariigis. RHS § 3 p 2 kohaselt kohtleb hankija kõiki isikuid, kelle elu- või
asukoht on Eestis, mõnes muus Euroopa Liidu liikmesriigis, muus Euroopa Majanduspiirkonna
lepinguriigis või Maailma Kaubandusorganisatsiooni riigihankelepinguga (GPA) ühinenud riigis
võrdselt. Sellest tulenevalt ei pea võrdselt kohtlema isikuid, kelle elu- või asukoht loetletud
riikides ei ole.
Küsimused ettevõtjale:
1. Ettevõtja kinnitab, et tema elu- või asukoht ei ole Venemaa Föderatsioonis või Valgevene
Vabariigis. (Raadionupp valikutega "Jah/Ei")
EL NÕUKOGU SANKTSIOON. ALLTÖÖVÕTJAD JA TARNIJAD.
Pakkuja kinnitab, et ta ei kaasa üle 10% hankelepingu maksumusest hankelepingu täitmisele
alltöövõtjaid ega tarnijaid, kes on:
1. Vene Föderatsiooni kodanik, resident või Vene Föderatsioonis asutatud ettevõtja, sh füüsilisest
isikust ettevõtja, juriidiline isik, asutus või muu üksus;
2. rohkem kui 50% ulatuses otseselt või kaudselt punktis 1 nimetatud isiku, asutuse või muu
üksuse omandis;
3. punktis 1 või 2 nimetatud isiku, asutuse või muu üksuse esindaja või tegutseb sellise isiku
juhiste alusel.
Hankija lükkab tagasi pakkumuse, mille alusel sõlmitav hankeleping oleks RSanS § 7 lg 1 alusel
tühine.
Määrust kohaldatakse riigihangetele alates rahvusvahelisest piirmäärast. NÕUKOGU MÄÄRUS
(EL) 2022/576, 8. aprill 2022, millega muudetakse määrust (EL) nr 833/2014, mis käsitleb
piiravaid meetmeid seoses Venemaa tegevusega, mis destabiliseerib olukorda Ukrainas.
Küsimused ettevõtjale:
1. Pakkuja kinnitab, et ta ei kaasa üle 10% hankelepingu maksumusest hankelepingu täitmisele
alltöövõtjaid ega tarnijaid, kes on: 1. Vene Föderatsiooni kodanik, resident või Vene
Föderatsioonis asutatud ettevõtja, sh füüsilisest isikust ettevõtja, juriidiline isik, asutus või muu
üksus; 2. rohkem kui 50% ulatuses otseselt või kaudselt punktis 1 nimetatud isiku, asutuse või
muu üksuse omandis; 3. punktis 1 või 2 nimetatud isiku, asutuse või muu üksuse esindaja või
tegutseb sellise isiku juhiste alusel. (Raadionupp valikutega "Jah/Ei")
RAHVUSVAHELISE SANKTSIOONI OBJEKT
Pakkuja kinnitab, et pakutav kaup ei ole rahvusvahelise sanktsiooni objektiks või pärit
sanktsiooni all olevatest piirkondadest. Hankija lükkab tagasi pakkumuse, mille alusel sõlmitav
hankeleping oleks RSanS § 7 lg 1 alusel tühine.
Küsimused ettevõtjale:
1. Pakkuja kinnitab, et pakutav kaup ei ole rahvusvahelise sanktsiooni objektiks ega pärit
sanktsiooni all olevatest piirkondadest. (Raadionupp valikutega "Jah/Ei")
Koostatud 29.12.2025 14:30:16
https://riigihanked.riik.ee/rhr-web/#/procurement/9604264/general-info

=== 9604264_Vorm_1_Volikiri_ühispakkuja_esindamise_kohta.docx ===


Vorm 1

Volikiri ühispakkuja esindamise kohta

Riigihange 303244 „Prangli diiselelektrijaama kütuse ostmine“
Pakkuja:             	____________________________________________________
	(ärinimi, registrikood)



Käesolevaga ............ (esindatav ühispakkuja), registrikood ........, aadress ............. volitab ............... (esindav ühispakkuja), registrikood ..............., aadress ................. esitama ............ (esindatav ühispakkuja) nimel riigihanke pakkumust ning tegema ............ (esindatav ühispakkuja) nimel kõiki hankemenetluse ning hankelepingu sõlmimise ja täitmisega seotud toiminguid.

Kinnitame, et ühispakkujatena vastutame hankelepingu täitmise eest solidaarselt.


Volikiri on antud ilma edasivolitamise õiguseta.


(allkirjastatud digitaalselt)

_______________________________________
(allkiri, nimi, ametikoht)

“ ____ ”______________ 202…. a.

